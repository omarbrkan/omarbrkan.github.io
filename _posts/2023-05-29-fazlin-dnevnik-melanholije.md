---
layout: post
title: Fazlin dnevnik melanholije
author: Omar Brkan
date: 2023-05-29 08:00:00 +0200
category: Eseji / Studije
---

Rječnik turcizama nisam otvarao dugo baš dugo sve do prije neki dan nakon slušanja Fazlinih pjesama. “Ne znaš ti mene i meni sličnu jaliju kako god me baciš ja padnem na jaziju” – jazija je između ostalog strana novčića sa oznakom vrijednosti a jalijaš iz refrena kaže kontekst pjesme snalažljivi mladić koji se u haman svakoj neprilici spretno dočeka na noge. Tako je autor zgodno i pomalo duhovito tomssojerovski sažeo logiku tipičnog kvartovskog junaka. Jedna pa druga i tako redom stisnuo sam inače vazda ugašenu autoplej tipku na jutjubu i dobar sahatak slušao Fazlin mahalski intermeco. Nije prvi koji je pjevao o opštim i specifičnim motivima čaršijske svakodnevnice (radilo je to vjerovatno glasnije i jasnije od svih Zabranjeno pušenje) ali se barem nakon rata gušći i mekši kantautorski ćilim u Bosni nije istkao.

Fazlin izraz intiman je i sveden poput razgovora dvojice starih prijatelja a mekoća i toplina su svuda – u tekstu melodiji glasu – primijetit će pažljivi slušalac grijući stopala nad gustim ćilimom. Čvrsto tradicijsko sidro mnoge je bosanske (pogotovo sarajevske) muzičare vezalo za prepoznatljivi sevdalijski sentiment i oni su taj melanholički diskurs koristili obilato često tendenciozno ali rijetko sa pažnjom i mjerom.

Rječnik turcizama držao sam u blizini jer bi bez njega “Baščaršijsku” do kraja mogao razumjeti samo vršnjak Zaima Muzaferije ili student orijentalistike. Pjesma je ispletena od starih zanatskih mustri od finog prediva čuvanog u staroj škrinji – sav izgubljeni folklor starog grada stao je u jedan pitoreskni pjesmoviti opis:
Kazandžije kucaju kao da ne mogu da nađu pravi ton kurikaju sajdžije sahat na kuli zildžije štimaju zvon … Zveckaju džezve dževdžiri i sahani mirišu na jasmin tvoji jorgani kaldrmu je uglancala kiša šuška i miriše kafa iz šiša … Danas kalajdžije sunce kalajišu samo za tebe da ti toplije bude dok zamisljaš kako moj dah te miluje

“Baščaršijska” je odmah se čuje i melodijom i pjevanjem čitava umočena u topli sevdalijski saft a onda pažljivo okapana i servirana poput taman slatke baklave. Ovakvi motivi provlače se u mnogih Fazlinim pjesmama melanholija je simboličko središte njegove autorske poetike a ona je sasvim diskretno (slično vladanju glavnog lika) izražena i u pjesmi neobičnog onomatopejskog naslova “Psst ššš”. To je bajkoviti susret usnule ljepotice i nježnog vragolana koji jedne večeri nakon godina lutanja svraća u njeno dvorište. U pjesmi je vrijeme stalo kako to dopušta logika bajke a čitav svijet stao je u sliku mirisne bašte i mladića koji zaljubljeno posmatra uspavanu dragu:
Zaobiš’o sam basamake rasklimane iste stare sigurno još uvijek škripe preskočio sam žute lale kadificu zambak jasmin pored stare lipe
Prikrada se Fazlin romantik koji kao da je netom šmugnuo iz Balaševićevog Ćivutskog vrta u namjeri da pažljivo probudi (i iznenadi) djevojku ali zapanjen prekrasnim prizorom bira da poljubi samo njen jastuk jer “buditi je baš grehota”.

Takvih je pjesama kod Fazle mnogo često i uspješnih a tu se pogotovo izdvaja ona “Ni u tvome srcu” koja je u (ponešto izmijenjenoj) duetskoj verziji Kemala Montena i Radeta Šerbedžije postala pravi zabavni klasik. A kad smo kod hitova pogodio je kantautor lijepo i sa svoja dva oriđinala “Pleši sa mnom” i “Ode Mujo u mornare” – pjesmama vedrog štiha i raspoloženja u kojima se Fazlina sveprisutna melanholija izmiče u drugi plan i dobija notu simpatičnosti. Jalijaš iz “Jazije” između kupanja na Bentbaši džeparenja novčanika i drugih kako-po-koga simpatičnih snalažljivosti jednim se korakom nađe u novoj ulozi: uz sve to stigne se zaljubiti “triput dnevno” usput podrazumijeva se cuga i puši dok naslonjen na šank u kožnoj jakni pozajmljenoj na neodređeno oponašajući recimo mladog Mladena Vojičića Tifu dobacuje: “takav sam i gotovo pleši sa mnom još se niko nije otrov’o”.

Tako su u jednom sarajevskom sokaku prolazili dani novi nalik prethodnom i obratno sve dok jednom baš kad se nakon posuđivanja jakne vraćao kući jalijaš od komšinice nije čuo da mu jaran “ode u mornare”. Mujo mahalski oriđinal nije u svom odrastanju propustio nijedan momački adet vazda dobar sa rajom malo do česme malo gdje se ne sm’je – mali Sindbad nije odolio zovu morske egzotike pa se tako na ligurama s djecom spustio niz Dalmatinsku i krenuo na jug.
Na putu ka jugu sa pjesmaricom pod miškom lirski hroničar zastao je i ispjevao važne stihove o stradanju jednog grada stihove o njegovom ranjenom simboličkom jezgru:
“Davno sam ti rođen braca iz ovog grada nisam mak’o a vidio sam svijeta puno doš’o mi je ne bi li me tak’o…”
Pjesma o Starom mostu – uglazbljena personifikacija u kojoj spomenik silom usuda nakratko postaje mitski kameni skakač dok autorska melanholija shodno karakteru junaka odijeva ruho poetskog optimizma i plemenitog prkosa – trajno se u uselila u kolektivno pamćenje ovih prostora.
Negdje među najšuškavijim stranicama Fazlinog dnevnika stoji i crtica o najstarijem iz raje svojevrsni omaž pjevaču posebnog ugleda i značaja za sarajevsku kulturnu scenu – prerano preminulom Davorinu Popoviću. Priča odmjerenog i preciznog izraza koji je istovremeno i tankoćutan i snažan i opći i intiman simbolički rezime o putu jedne drugačije zvijezde koja “sija i buni se ruži i smije se i pjeva u isto vrijeme”.
Zaklopio sam i rječnik i Fazlin dnevnik za sada. Psst ššš.
